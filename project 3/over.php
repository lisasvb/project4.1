<h1 class="display-4">Over geheugen verlies</h1>
<br>
<div class="col">
                    <div class="card">
                        <div class="card-body">
                            <p class="card-text">Geheugenverlies, ook wel amnesie, is een stoornis van het geheugen, die wordt veroorzaakt door hersenletsel, ziekte, of psychotrauma.
Daarnaast kan geheugenverlies tijdelijk ontstaan na het gebruik van sedativa of slaapmiddelen. Afhankelijk van de ernst van de schade, kunnen herinneringen gedeeltelijk of volledig verloren gaan.</p>
                            <p class="card-text"><small class="text-muted"></small></p>
                            <br>
                            <p class="card-text">Er bestaan twee hoofdtypen amnesie: retrograde amnesie en anterograde amnesie (zie het figuur hiernaast). Bij retrograde amnesie kan informatie van vóór het moment dat geheugenverlies optrad niet langer worden opgehaald. Meestal treedt geheugenverlies op na een ongeluk of hersenoperatie; de herinneringen van daarvoor zijn bij retrograde amnesie aangedaan en niet langer beschikbaar. Bij anterograde amnesie is er een onvermogen om informatie vanuit het kortetermijngeheugen naar het langetermijngeheugen over te brengen, waardoor het lastig is om nieuwe herinneringen te vormen. De twee typen amnesie sluiten elkaar niet uit: één persoon kan beide vormen van amnesie hebben.</p>
                            <p class="card-text"><small class="text-muted"></small></p>
                            <br>
                            <p class="card-text">De algemene oorzaken van geheugenverlies kunnen worden onderverdeeld in drie hoofdcategorieën: hoofdletsel, traumatische ervaringen en fysieke afwijkingen in de hersenen.</p>
                            <p class="card-text"><small class="text-muted"></small></p>
                            <p class="card-text">Met hoofdletsel wordt bedoeld: alle verwondingen of acties die schade brengen aan het brein. Zowel retrograde als anterograde amnesie wordt het vaakst veroorzaakt door hoofdletsel. Voorbeelden hiervan zijn:</p>
<p>- Hersentrauma (bijvoorbeeld een val of klap op het hoofd), of CVA.</p>
<p>- Beschadigingen aan de hippocampus.</p>
                            <p class="card-text"><small class="text-muted"></small></p>
                            <br>
                            <p class="card-text">Traumatische ervaringen kunnen geheugenverlies veroorzaken. Het verschilt per persoon wat voor soort ervaring als traumatisch wordt ervaren. Wanneer iemand een zeer heftige gebeurtenis meemaakt, kan het voorkomen dat de gebeurtenis wordt vergeten in plaats van dat er met de stress wordt omgegaan. Voorbeelden hiervan zijn:</p>
<p>- Psychische en mentale stress.</p>
<p>- Dissociatieve stoornis of posttraumatische stressstoornis.</p>
<p>- Een soort afweermechanisme, volgens de psychoanalyse.</p>
                            <p class="card-text"><small class="text-muted"></small></p>
                            <br>
                            <p class="card-text">Fysieke afwijkingen verschilt van hoofdletsel in de zin dat hoofdletsel actief wordt veroorzaakt, terwijl fysieke afwijkingen eerder passief ontstaan. Henry Molaison, één van de bekendste patiënten met amnesie, had atrofie in verschillende delen van zijn hersenen als gevolg van zijn operatie. Andere voorbeelden hiervan zijn:</p>
<p>- Bij dementie: in typische gevallen gaat hierbij als eerste het kortetermijngeheugen achteruit.</P> 
<p>- Bij dementie blijft het geestelijk disfunctioneren echter meestal niet beperkt tot het geheugen, hoewel het daar vaak mee begint, maar gaan meestal alle cognitieve functies achteruit.</p>
                            <p class="card-text"><small class="text-muted"></small></p>
                        </div>
                    </div>
                </div>